[
  {
    "id": 1,
    "text": "Tog dana upravnik hotela je imao toliko posla da ni cigaretu nije stigao da zapali. Tek kasno popodne, uspeo je da se izvuče iz gungule. Zamolio je da ga ne uznemiravaju. Sam u svom kabinetu, zavalio se u stolicu i, kao kauboj, podigao noge na sto. Čak i da ga je neko video tako raspištoljenog, bio bi nepravedan ako bi mu zamerio. Stopala su mu bila toliko izmučena da ih je po čitavu noć, u krevetu, osećao kako bride. Osim toga, on je bio Amerikanac, a kod njih se takvo ponašanje ne smatra toliko nepristojnim."
  },
  {
    "id": 2,
    "text": "Bukovski će uspeti kao romanopisac i pesnik. Nastaviće i objaviće šest romana i stotine pesama, a pojedine njegove knjige su prodate u više od dva miliona primeraka. Njegova popularnost prkosila je svačijim očekivanjima, naročito njegovim vlastitim."
  },
  {
    "id": 3,
    "text": "Džordž orvel je rekao da je potrebna stalna borba kako bi čovek video ono što mu je pred nosom. E pa, rešenje za naš stres i usplahirenost je tu, tu pred našim nosom, ali ne primećujemo ga jer smo prezauzeti gledanjem pornića i reklama za sprave za trbušnjake, koje ne donose rezultate, i pitamo se zašto i sami ne krešemo neku seksi plavušu i nemamo zategnute stomačne mišiće."
  },
  {
    "id": 4,
    "text": "Neko je zakucao na vrata. Prenut iz dremeža pogledao je na sat. Moralo je biti nešto hitno, bilo je tek pola sedam. Ispravio se u stolici, namestio manžetne i kragnu, otresao perut s ramena i sačekao da ponovo zakuca."
  },
  {
    "id": 5,
    "text": "Portugalska ulazna viza, uredna, izdata u Bordou pre nekoliko dana nosila je potpis Mendes. Rezervacija sobe bila je blagovremeno izvršena. Jedino sporno pitanje bilo je što je mesje Franklin za nešto manje od mesec dana trebalo da napuni deset godina. Dakle, mesje Franklin bio je dete. Izgubljeno dete."
  },
  {
    "id": 6,
    "text": "Nikad neće biti u potpunosti rasvetljeno zašto direktor nije završio razgovor u tom trenutku, kad mu je bilo više nego jasno šta mu je činiti. Već je imao  dovoljno  informacija  da  bez dodatnog razmatranja donese odluku. Umesto toga, da li iz radoznalosti ili iz uljudnosti, a možda čak i iz sažaljenja, ili pak iz nedostatka kuraži, tek on je nastavio sa ispitivanjem."
  },
  {
    "id": 7,
    "text": "Gavrijel Franklin je odgovarao staloženo, čas na francuskom, čas na engleskom, uvek mnogo razboritije nego što bi se očekivalo od osobe njegovih godina. Njegovo se svedočanstvo uklapalo u priču o nedavnom egzodusu, koju su direktor i kon sijerž već ranije čuli od drugih izbeglica."
  },
  {
    "id": 8,
    "text": "Direktor najednom nije bio siguran da zna šta mu je činiti. Kako je klinac uopšte živ? Kuda s njim? Soba ga je čekala, ali šta ako mu se roditelji zadrže na putu? Ili ako uopšte ne dođu? S tolikim bogatstvom koje je dečak imao svaki je problem bio unapred rešen. Ili nije? Ne, sigurno ga ne bi smestili u sirotište. Imao je dovoljno za dobar internat u Švajcarskoj ili Americi."
  },
  {
    "id": 9,
    "text": "Blaga, ustalasana padina povrh zaliva gleda na jug, na okean. Po njoj su raštrkane vile i letnjikovci uglednijih prestoničkih porodica, koji su zaklonjeni zelenilom i visokim zidovima. U podnožju padine je uvek vetrovito i talasi bez prestanka ispiraju pesak. Po plaži su naređane falange suncobrana, kabina za presvlačenje i platnenih ležaljki."
  },
  {
    "id": 10,
    "text": "Tog istog prepodneva telefonski poziv iz vojvodske kuće Vindzorovih prebačen je na kabinet direktora hotela. Blek je saslušao zahtev, zahvalio na izraženom zanimanju i saopštio da na svoju veliku žalost nije u stanju da im izađe u susret."
  },
  {
    "id": 11,
    "text": "Oko trista hiljada godina pošto su nastale, materija i energija počele su da se zgušnjavaju u složene strukture koje zovemo atomi, a oni su se potom udružili u molekule. Priča o atomima, molekulima i njihovim međudejstvima zove se hemija."
  },
  {
    "id": 12,
    "text": "Ljudi su postojali davno pre istorije. Životinje slične današnjem čoveku pojavile su se pre otprilike dva i po miliona godina, ali se tokom bezbroj pokolenja ni po čemu nisu isticale među mnoštvom drugih organizama na planeti."
  },
  {
    "id": 13,
    "text": "Dok su se ova ljudska bića razvijala u Evropi i Aziji, evolucija se nije zaustavljala ni u istočnoj Africi. Kolevka čovečanstva nastavila je da odgaja brojne nove vrste, kao što su homo rudolfenzis, čovek s Rudolfovog jezera, homo ergaster, radni čovek, i konačno i naša sopstvena vrsta, koju smo tako neskromno nazvali homo sapijens, mudri čovek."
  },
  {
    "id": 14,
    "text": "Pripadnici nekih od ovih vrsta bili su krupni, a nekih drugih patuljasti. Neki su bili zastrašujuće sposobni lovci, drugi krotki sakupljači. Neke vrste su živele samo na jednom ostrvu, dok su mnoge krstarile širom čitavih kontinenata. Sve su one, međutim, pripadale rodu homo. Svi su oni bili ljudska bića."
  },
  {
    "id": 15,
    "text": "Dan pre nego što je umro, zamolio je svog sina da mu pomogne da dođe do prozora i poslednji put pogleda svoje voljene planine. Proveo je ceo životni vek istražujući unutrašnjost i opisujući u svojim radovima ono što je tamo otkrio."
  },
  {
    "id": 16,
    "text": "U Vavilonu, u današnjem Iraku, postalo je moguće predvideti astronomske spektakle kao što su pomračenja Sunca i Meseca, a oni koji su donosili takva predviđanja i upravljali širenjem saopštenja o tome mogli su da ulivaju strahopoštovanje širem stanovništvu."
  },
  {
    "id": 17,
    "text": "Uočavanje obrasca pomračenja, na primer, omogućuje da se predvide jedino buduća pomračenja, ali je nauka služeći se opštim zakonima fizike uspela da predvidi i postojanje fenomena koje niko nije očekivao."
  },
  {
    "id": 18,
    "text": "Otkriće Neptuna bilo je dramatična demonstracija osnovne magije nauke: njene sposobnosti da predvidi postojanje i onoga o čemu ljudi dotad nisu ni sanjali, ali kad bi obratili pažnju i potražili, ispostavilo bi se da je zaista tu, u stvarnom svemiru."
  },
  {
    "id": 19,
    "text": "Važnost osnovne čarolije nauke leži u tome što je ona ključ funkcionisanja fizike. Fizičari, naravno, žele da razumeju zašto je glavna alatka kojom se služe u svom poslu toliko delotvorna, a razumevanje njene delotvornosti će nam, kao što je razumno zamisliti, reći nešto korenito o našem svemiru i o tome zbog čega je ustrojen upravo tako kao što jeste."
  },
  {
    "id": 20,
    "text": "Priče koje ovde pričam, o Maksvelu, Diraku i mnogim drugima u kojima se ispoljila osnovna magija nauke, činjenične su koliko god je bilo u mojoj moći da to postignem. Naučnike koji su živi i koje je bilo moguće intervjuisati intervjuisao sam; što se tiče onih koji nisu, služio sam se raspoloživim činjenicama i dramatizovao događaje oko njih."
  },
  {
    "id": 21,
    "text": "Nastupilo je vreme velikih podela među revolucionarnim masama, pa su se suparnički tabori hvatali ukoštac na sijaset zamršenih načina. Na kampusu univerziteta Ćinghua bukte sukobi između crvenogardejaca, članova Revolucionarne radne grupe, radničkog sindikata i odseka vojne propagande."
  },
  {
    "id": 22,
    "text": "Šao Lin i dvojica studenata sad su ćutali kao zaliveni jer, za razliku od srednjoškolki, nisu mogli da se do te mere ogluše o logiku. Međutim, devojke su se držale revolucionarnih metoda, za njih nedodirljivih."
  },
  {
    "id": 23,
    "text": "Policijski fotograf je plesao oko leša naslonjenog na zid. Neprestano je škljocao foto-aparatom menjajući uglove snimanja. Radio je to sa strašću koju je teško opisati. Na njegovom licu je bio čudan osmeh, a možda i podsmeh smrti, kako se ponekad učini Novaku."
  },
  {
    "id": 24,
    "text": "Završetak linije ukazuje na to da je reč o nacrtanoj strelici, a boja koja je počela da se cedi pod naletom kiše svedoči da je linija nedavno povučena i da ju je najverovatnije povukao ubica."
  },
  {
    "id": 25,
    "text": "Ovo je uradio neki ludak, pomisli Perić. Ubije čoveka i škraba po zidu?! Ali, snažan ludak. Tačnije - obučen ludak. A takvih je, posle poslednjih ratova, pun grad. Koliko je samo snage potrebno da bi neko čoveka ubio na taj način!"
  },
  {
    "id": 26,
    "text": "Verovanje da je sudbina u Božjim rukama suštinski je deo islama. Dok je čedo još u svojoj majci, jedan Božjianđeo po Alahovom diktatu zapisuje pol deteta, dužinu života, i sreću koja će ga pratiti, pa taj zapis, kome se niti šta može dodati, niti oduzeti, ostaje heruvimima na čuvanje dok se ne ostvari volja Božja - tako, rečeno mi je, piše u Kuranu, nisam čitala."
  },
  {
    "id": 27,
    "text": "U to doba preporučivano je da se pred put u Egipat u Institutu za tropske bolesti prime neophodne vakcine, jer ipak je to Afrika. Pred polazak smo od prijatelja na poklon dobili knjige o drevnom Egiptu, o istoriji i o umetnosti, ali i jednu brošuru s instrukcijama za preživljavanje."
  },
  {
    "id": 28,
    "text": "Aleks je bio doputovao pre mene, u izvidnicu, i kad se uverio da je sve kako treba, došli smo i nas četiri, ćerke i ja. Sačekao nas je već na pisti, nisam mu se tamo nadala, a s njim je stajao uniformisani brkati muškarac."
  },
  {
    "id": 29,
    "text": "Put do oaze traje satima, automobil je usamljen kao lađa na moru, najsigurnije se putuje u koloni, i mada strahuje od brodoloma, peščanih oluja i pirata, putnik usput ima vremena za razmišljanje."
  },
  {
    "id": 30,
    "text": "U oazi života ima, doduše samo u njegovim najizdržljivijim i najžilavijim oblicima, kojima ne treba mnogo - kamile, pustinjske lisice, balegari, gušter koji guta stonoge i škorpione, sitni mravi koji jure peskom kao kapi žive i rojevi muva u vazduhu."
  },
  {
    "id": 31,
    "text": "Tačno je i u smislu da određeni zaključci koje mnogi filozofi uveliko prihvataju (da niko nema svesna iskustva, da je protok vremena privid, da niko ništa ne zna) jesu ideje koje odbijamo da prihvatimo u svakodnevnom životu. U filozfiji, bar kada je relevantna, nije dovoljno naprosto odbaciti te ideje; prvo morate dobro da ih proučite."
  },
  {
    "id": 32,
    "text": "Dakle, zašto uopšte postoji nešto? Na prvi pogled, čini se da to zahteva kauzalno objašnjenje. Otud pitanje može da se izloži i ovako: šta je uzrokovalo postojanje prvih stvari? Logički je moguće da su prve stvari uzrokovale sopstveno postojanje ili da je njihovo postojanje uzrokovalo nešto što se pojavilo posle njih."
  },
  {
    "id": 33,
    "text": "Moguće je da je ovo pitanje samo zahtev za nečim što nam daje osećaj da razumemo činjenicu da nešto postoji. U tom slučaju, pitanje nema samo jedan tačan odgovor: ono što vašem susedu pruža osećaj razumevanja možda ne pruža vama. A podrazumeva se da vam ja ne mogu reći šta će vama u ovom slučaju pružiti osećaj razumevanja jer ne znam ko čita ovo, ne poznajem vas."
  },
  {
    "id": 34,
    "text": "Ali ima li ikada smisla tako potčiniti sopstvenu volju nečemu? Za početak, to je nekako nedostojanstveno. Takođe u velikoj meri rizikujete da se pokorite nečem pogrešnom. Ima nekoliko istorijskih primera kada su se ljudi, da tako kažemo, kladili na pogrešnog Boga."
  },
  {
    "id": 35,
    "text": "Ima i nešto dobro u ovoj priči: i dalje možete da odlazite u crkvu, džamiju, hram, sinagogu ili gde god već želite i da učestvujete u verskim obredima. Pitanje o postojanju Boga nije pitanje o tome jesu li vaši verski običaji greška."
  },
  {
    "id": 36,
    "text": "Učestvovanje u zajedničkim običajima, pripovedanje priča, učestvovanje u ceremonijama, praznicima sa ritualnom muzikom i služenjem hrane - sve to zadržava vrednost i značaj i u odsustvu Boga. Uostalom, Božić je svejedno zabavan čak i pošto ste otkrili (upozorenje za one koji to još ne znaju!) da Božić Bata ne postoji."
  },
  {
    "id": 37,
    "text": "Ako bi ova priča bila tačna, vaš život i ljudski život uopšte imao bi jasnu svrhu: smisao našeg života je da pomognemo vanzemaljcima da se hrane. I šta s tim? Ne bi bilo posebno utešno ili korisno otkriti da ste namenjeni tome da pomognete ishrani vanzemaljca."
  },
  {
    "id": 38,
    "text": "Pročitajte psihološka istraživanja o tome šta nas čini zadovoljnim poslom kojim se bavimo; bar u nekima se ukazuje na to da su ljudi obično zadovoljniji svojim poslom kada imaju priliku da budu u interakciji sa drugim ljudima, kada imaju znatan stepen autonomije, kada autonomiju koriste da iskažu neka posebna umeća i kada veruju da rade za organizaciju koja svet čini boljim."
  },
  {
    "id": 39,
    "text": "Nijedna od ove tri opcije nije adekvatna za establišment, koji praktično želi da dobije svoj kolač i pojede ga: njemu je potrebna nauka kao temelj ekonomske proizvodnje, ali on istovremeno želi da sačuva etičko-politički temelj društva od nauke"
  },
  {
    "id": 40,
    "text": "Kant bio je fokusiran na problem kako, u potpunosti uzimajući u obzir Njutnovu nauku, garantovati da etička odgovornost može biti izuzeta iz naučnih dometa - kako je sam rekao, ograničio je obim znanja da bi stvorio prostor za veru i moralnost. I ne suočavaju li se današnji državni filozofi sa istim zadatkom?"
  },
  {
    "id": 41,
    "text": "Današnji nihilizam - vladavina ciničnog opor-tunizma praćenog stalnom anksioznošću - legitimiše se kao oslobođenje od starih ograničenja: imamo slobodu da konstantno pronalazimo svoje seksualne identitete, da menjamo ne samo svoj posao ili svoju profesionalnu putanju, već čak i svoje najdublje subjektivne karakteristike, kao što je seksualna orijentacija"
  },
  {
    "id": 42,
    "text": "Međutim, obim ovih sloboda strogo je propisan koordinatama postojećeg sistema, kao i načinom na koji potrošačka sloboda doista funkcioniše: mogućnost da se bira i troši neprimetno se pretvara u obavezu superega da bira."
  },
  {
    "id": 43,
    "text": "Ali zašto se plašiti ove perspektive? Ne otvara li ona mogućnost novog društva u kome ćemo svi morati da radimo mnogo manje? U kakvoj vrsti društva živimo, u kome dobra vest automatski biva pretvorena u lošu?"
  },
  {
    "id": 44,
    "text": "Pojavljuju se nove oblasti emancipatorskih aktivnosti, kao što su gradovi koje vodi gradonačelnik ili gradsko veće koji nameću progresivne agende koje su u suprotnosti sa većim državnim ili saveznim propisima."
  },
  {
    "id": 45,
    "text": "Ovde je važna činjenica da su lokalne vlasti dokazale da su mnogo osetljivije za globalna pitanja nego više instance vlasti. Zato ne bi trebalo svoditi ovaj novi fenomen na borbu lokalnih vlasti protiv državnih propisa: lokalna administrativna vlast se bavi problemima koji su istovremeno lokalni i globalni, vršeći pritisak na državu iz dva pravca."
  },
  {
    "id": 46,
    "text": "Nije li osnovna karakteristika današnje subjektivnosti čudna kombinacija slobodnog subjekta, koji doživljava sebe kao krajnje odgovornog za svoju sudbinu, i subjekta koji utemeljuje autoritet svog govora na statusu žrtve okolnosti van njegove kontrole?"
  },
  {
    "id": 47,
    "text": "Međutim, nije li sam Frojd pokazivao u ovom pravcu kada je napisao da bi idealni uslovi za psihoanalitički tretman bili oni u kojima psihoanaliza više ne bi bila potrebna? To je razlog zbog kog je Frojd navodio praksu psihoanalize među nemogućim profesijama."
  },
  {
    "id": 48,
    "text": "Nema poente čekati na pravi momenat kad glatka promena može postati moguća; taj momenat nikad ne stiže, istorija nam nikad neće omogućiti takvu priliku. Mora se rizikovati i intervenisati, čak i ako postizanje cilja izgleda (i jeste, u određenom smislu) nemoguće - samo na taj način može se promeniti situacija tako da nemoguće postane moguće, na način koji se nikad ne može predvideti."
  },
  {
    "id": 49,
    "text": "Tek u njegovoj reakciji na nemilosrdnu kampanju pojavila se njegova običnost kao pozitivno sredstvo, nešto što je privuklo glasače zgrožene vulgarnim napadima na njega, i njegova promena je bila nepredvidiva: bilo je nemoguće utvrditi unapred kako će negativna kampanja funkcionisati."
  },
  {
    "id": 50,
    "text": "To je mogućan izbor za svakoga kome to odgovara, ali nije nikakav osobit napor koji bi opravdao naziv umetnosti. Druga, zahtevnija mogućnost izbora uvek je nova orijentacija promišljanja u životu."
  },
  {
    "id": 51,
    "text": "Takva svesnost nije mogućna stalno, ali nije ni potrebna jer je dovoljno zastati i razmisliti s vremena na vreme, sada u pogledu starenja: šta to znači? Kako se odvija? Gde sam ja u ovom trenutku? Šta me čeka? Kako da se pripremim za to? Šta je u mojoj moći, a šta nije?"
  },
  {
    "id": 52,
    "text": "Problem starenja u modernom vremenu jeste u tome što se smatra besmislenim, štaviše, na njega se čak gleda kao na bolest koju treba rano prepoznati i odlučno se boriti protiv nje dok se ne nađe način da se nekako odstrani operacijom."
  },
  {
    "id": 53,
    "text": "Ali kada počne da dominira samo jedno gledište, obaveza je da se javi i drugo gledište jer monokulture gledišta ugrožavaju život: one uspavljuju, samo suprotno mišljenje može da ih oživi."
  },
  {
    "id": 54,
    "text": "Prirodni smisao starenja mogao bi da bude postepeno navikavanje pojedinca na činjenicu da mu je život sve krhkiji - briga prirode za svoje delo, to čudesno preosetljivo stvorenje zvano čovek."
  },
  {
    "id": 55,
    "text": "Smisao života onda u skladu s tim, kitnjasto rečeno, znači: nastavljati cvetanje za sebe i druge manje ili više, onoliko koliko dopušta izdržljivost rastinja - i saglasiti se s njegovim uvenućem."
  },
  {
    "id": 56,
    "text": "Slaviti život doklegod traje, sopstveni i svekoliki život - i onaj posle vlastitog. Spoznati bogatu punoću života - i spokojno prihvatiti njegovo vremensko ograničenje. Jesam li ja za to sposoban?"
  },
  {
    "id": 57,
    "text": "Uopšteno govoreći, sticanje spokojstva je možda ostvarljivo tek u vreme starenja, kada u životu više nije sve na kocki i hormoni se donekle umire, kapital iskustva postane veći, pogled širi, a procena ljudi i događaja neuporedivo sigurnija."
  },
  {
    "id": 58,
    "text": "Šta je zapravo život? Nešto što se intenzivno oseća, a onda uopšte ne, naizgled uvek isto, a onda sasvim drukčije, povremeno krajnje raznoliko, a onda čista rutina. Sa sobom nosi uživanje i sreću, ali i bolove i nesreću i niko ne zna kako ta podela među njima tačno funkcioniše."
  },
  {
    "id": 59,
    "text": "I između nastajanja i prolaska, što je u istoriji dugo prihvatano kao nepromenljiva sudbina. Neprekidno nešto nastaje i prolazi. Uz svaki nastanak ide prolazak, uz svaki prolazak nastanak, a to važi i za nastanak starenja."
  },
  {
    "id": 60,
    "text": "Pomaže da se pred oči izvedu različita životna razdoblja kako bismo mogli da pravilno ocenimo njihove osobenosti. Čini se da imaju sličnosti s odvijanjem dana: dok neki izjutra bodro skaču iz kreveta, drugi ustaju teže."
  },
  {
    "id": 61,
    "text": "Bez panike, posle večere ostaje na raspolaganju još ostatak dana. Ali uveče je onda preča potreba za razgovorom s porodicom i krugom prijatelja dok se umor širi i ne ostaje ništa drugo nego predati se snu."
  },
  {
    "id": 62,
    "text": "Slično se događa sa životnim razdobljima, mada individualne razlike mogu da budu izuzetno velike, ona mogu da budu drukčija i finije raspodeljena. Dati im dovoljno vremena, koje će ionako uzeti, već je korak ka spokojstvu."
  },
  {
    "id": 63,
    "text": "Starenje se pritom događa od početka života, često jedva primetno, zatim u naleti-ma koji se ne mogu lako savladati jer nastupaju iznenada. Svi stare još u majčinoj utrobi, neprimetno, trogodišnje dete zatim brzo postaje šestogodišnje, dvanaestogodišnje najzad stiže do osamnaeste godine."
  },
  {
    "id": 64,
    "text": "Logika je za stvarnost slepa. Zanimaju je samo formalni odnosi među iskazima. Zaključci koji se iz određenog broja pretpostavki mogu izvući ako su ove tačne. Njen domen nije indukcija, to jest utvrđivanje zakonitosti na osnovu posmatranja stvarnosti, već dedukcija."
  },
  {
    "id": 65,
    "text": "Pomoću logike učeni ljudi su od srednjeg veka hteli da reše čak i ono najveće pitanje - mnogo puta su pokušavali da čistim razmišljanjem, iz logičkih principa, izvedu postojanje Boga."
  },
  {
    "id": 66,
    "text": "Koliko to ipak može da bude mnogo pokazuje matematika: sva njena saznanja naposletku su tautologije, odnosno zaključci izvučeni iz aksioma za koje se pretpostavlja da su istiniti. To nam pokazuje kakvo moćno oruđe može biti logika."
  },
  {
    "id": 67,
    "text": "Zajedno sa slomom sovjetske imperije, u avgustu 1991. godine, nestala je bipolarnost država u svetu. Iz ruševina starog sveta je izronio jedan novi oblik tiranije: tiranija oligarhija globalizovanog finansijskog kapitala."
  },
  {
    "id": 68,
    "text": "Raspršila su se velika nadanja probuđena antikolonijalnim oslobodilačkim pokretima u prethodnom veku. U Podsaharskoj Africi, Srednjoj Americi i u mnogim azijskim zemljama ove borbe su rezultirale otcepljenim državama bez istinske suverenosti, državama u kojima vladaju korupcija i beda."
  },
  {
    "id": 69,
    "text": "Svuda se najgrublje gaze ljudska prava, ta suštinska dostignuća koja smo nakon krvoprolića u Drugom svetskom ratu smatrali neospornim. Prava na hranu, stan, radno mesto, zdravlje, na nepovredivost telesnog integriteta i slobodu kretanja i nastanjivanja danas se masovno krše na svih pet kontinenata."
  },
  {
    "id": 70,
    "text": "Karl Marks je 14. marta 1883. godine mirno preminuo u jedinoj fotelji svog skromnog stana u Londonu. Do svog poslednjeg daha je bio ubeđen da će objektivni manjak - taj prokleti par koji čine gospodar i sluga koji se međusobno bore za kontrolu nad ograničenim dobrima koja su neophodna svim ljudima za podmirivanje njihovih osnovnih potreba - još vekovima pratiti čovečanstvo."
  },
  {
    "id": 71,
    "text": "Danas se prvi put u istoriji problem ne nalazi u tome što se proizvodi premalo hrane, već što na skandalozan način, usled nedostatka finansijskih sredstava, bezbroj ljudi nema pristup namirnicama kojih na nekom drugom mestu ima i previše."
  },
  {
    "id": 72,
    "text": "Prisetimo se najstarije i najblistavije objave čovekovih prava koja je bila direktno inspirisana Žan-Žakom Rusoom i njegovim Društvenim ugovorom: deklaracije koju su američki revolucionari, ujutro 4. jula 1776. godine, usvojili u Filadelfiji."
  },
  {
    "id": 73,
    "text": "Čovekovo pravo na težnju za srećom je 1776. godine bilo isto što i utopija. Raspoloživa dobra na planeti jednostavno nisu bila dovoljna za podmirivanje osnovnih potreba. Nasuprot tome, danas bi ovo pravo moglo postati realnost za sve ljude, gde god i u kome god društvu oni živeli."
  },
  {
    "id": 74,
    "text": "Mi živimo u jednom apsurdnom svetskom poretku. Svako od nas, gde god da se nalazi i kome god društvu da pripada, može mnogo da doprinese borbi protiv ovog poretka i njegovom prevladavanju."
  },
  {
    "id": 75,
    "text": "Traganje za smislom društva, istorije i života može biti jedino kolektivni poduhvat. Ono se odvija u praktičnim i teorijskim sučeljavanjima i uz pomoć ovih sučeljavanja, u kojima smo mi istovremeno i akteri i tema. Svako od nas, kako autor tako i čitalac, konkretan je proizvod kompleksne dijalektike između posebnog i opšteg."
  },
  {
    "id": 76,
    "text": "Policer nije mogao da zamisli institucionalnu raspodelu znanja: njegova predavanja su bila namenjena muškarcima i ženama, svih zanimanja i svih starosnih grupa, koji su svojim mišljenjem i delanjem pružali svedočanstvo o svojoj odlučnosti da promene nepravedno društvo."
  },
  {
    "id": 77,
    "text": "Svako društvo razgovara sa sobom o sebi. Svaki čovek ima razna mišljenja o sebi i o drugima. Kolektivne i indi-vidualne predstave, slike koje ljudi stvaraju o sebi i o svom životu, obrazuju društvenu nadgradnju. Materijalni uslovi života, proizvodne snage i njihova oruđa formiraju bazu."
  },
  {
    "id": 78,
    "text": "To je mogao da postigne jedino tako što je sveca, čije je relikvije opatija posedovala, uzdigao na nivo zaštitnika kraljevstva i najvažnijeg sveca u Francuskoj. Iz tog razloga je Sižer morao da sagradi najraskošniji, najluksuzniji i najimpresivniji mogući hram."
  },
  {
    "id": 79,
    "text": "Ova strategija sadrži jedno obećanje: obećanje da će tržišne sile, kada se jednom konačno budu oslobodile javne kontrole i svih teritorijalnih ograničenja, neizbežno proizvesti svetsko blagostanje. Jer onda će kapital u svakom trenutku odlaziti tamo gde može da ostvari maksimalni profit."
  },
  {
    "id": 80,
    "text": "Ipak, uprkos mržnji, uprkos svim razlikama u mišljenju, opstalo je nekoliko ličnih kontakata. Jedne večeri sam ušao u poslednji voz iz Berna za Ženevu, koji je bio prilično prazan. Opazio me je jedan privatni bankar, koji je inače strogi kalvinista, zakopčan u svoju porodičnu i društvenu tradiciju kao u ludačku košulju."
  },
  {
    "id": 81,
    "text": "Kao i za svaku nauku, i za sociologiju takođe važi: ili je materijalistička ili uopšte nije nauka. Ona može da prihvati samo empirijsko i racionalno objašnjenje univerzuma (fizičkog univerzuma, društvenog i tako dalje)."
  },
  {
    "id": 82,
    "text": "Nakon priznavanja materijalističkih osnova nauke, sledeći korak je raskrinkavanje strategija prikrivanja koje potiču od metasocijalnih argumentacija. Kao što je već rečeno: svako društvo razgovara sa sobom o sebi. Ali i svaki sistem samointerpretacije - svaki kulturološki sistem, svaka ideologija, svaka religija - prikriva, taji, laže, a u isto vreme i razotkriva."
  },
  {
    "id": 83,
    "text": "Ono što se najviše sakriva je ujedno i ono što je naročito istinito. Ono što se pokazuje mora da se objasni onim što se ne vidi. Rekao sam da sociologija pokušava da shvati kako društvo proizvodi samo sebe. Da još preciznije formulišemo: sociologija mora da raskrinka i iznese na videlo ono što se ne nazire u samoproizvođenju društva."
  },
  {
    "id": 84,
    "text": "Sve teče? Na prvi pogled moglo bi se pomisliti da je Heraklitpreuzeo štafetu od Talesa iz Mileta. Jer, i on je tvrdio da je vodaosnova svega postojećeg. Novo kod Heraklita bilo je da - kada interpretiramo obe reči citata - on vodu shvata kao neštodinamično. Za njega je sve u toku."
  },
  {
    "id": 85,
    "text": "Učili su o tome da van svakodnevnog života ispunjenog bolom i mučenjem postoji područje transcendentalnog. Iako oko vidi stene, planine, drveće i nebo, oni su samo veo koji prekriva nepreglednu, tajanstvenu, neviđenu stvarnost."
  },
  {
    "id": 86,
    "text": "Čovekova okolina je ozbiljno narušena emisijom gasova iz mašina koje nam tehnologija pruža kako bi nam život bio bolji. Ipak, pristalice nauke zanemaruju te pretnje smatrajući ih nuspojavama ili propustima socijalne politike. Govore nam da nauka nije odgovorna za moralnost."
  },
  {
    "id": 87,
    "text": "Svi znamo koliki je ulog: dogledna budućnost se neprijateljski nadvija nad nama. Standardno rešenje nedaća s kojima smo trenutno suočeni dobro nam je poznatoNauka će nas izbaviti pomoću nove tehnologije kojom ćemo obnoviti životnu sredinu, zameniti fosilna goriva, pronaći lek sa sidu i rak i okončati opasnost od gladi."
  },
  {
    "id": 88,
    "text": "Navedena tri koncepta su poput Platonovih vrlina u grčkoj filozofiji, prema kojima ljubav, istina, poredak i razum oblikuju ljudsko postojanje s nivoa više stvarnostiRazlikuju se po tome što čak i starije filozofije čiji koreni datiraju pre pet hiljada godina tvrde da je ta viša stvarnost uz nas tu i sada."
  },
  {
    "id": 89,
    "text": "Zahvaljujući višoj svesti, veliki mudraci, sveci i proroci stekli su znanje zbog koga se nauka oseća ugroženom, ali to je potpuno opravdano. Naše zajedničko poimanje svesti suviše je ograničeno da bismo je mogli pravedno vrednovati."
  },
  {
    "id": 90,
    "text": "Nauka nikad nije bila potpuno objektivna, i to nikad neće ni biti. Poricati vrednost subjektivnog iskustva jednako je odbacivanju većine onoga što život čini vrednim življenja: ljubavi, poverenja, vere, lepote, uvažavanja, divljenja, saosećanja, istine, umetnosti, moralnosti i samog uma"
  },
  {
    "id": 91,
    "text": "Danas je nauka u stanju da odgovori na većinu najosnovnijih pitanja o životu. Odgovori nauke rezultat su posmatranja i eksperimenata, a ne čovekove pristrasnosti ili želje. Nauka pruža odgovore u skladu s prirodom kakva jeste, a ne kakva bismo želeli da bude."
  },
  {
    "id": 92,
    "text": "Svemir je mesto koje uliva strahopoštovanje, naročito onima koji znaju nešto o njemu. Što više znamo, to nas on više zadivljuju. Njutn je rekao da ukoliko je video dalje od drugih, to je bilo zato što je stajao na ramenima divova."
  },
  {
    "id": 93,
    "text": "A orangutani nisu sposobni da razmišljaju o uglovima u trouglu, niti makaki majmuni gledaju u nebo i pitaju se zašto se planete kreću elipsastom putanjom. Samo se ljudi mogu upustiti u čudesan proces rasuđivanja i razmišljanja koji se zove nauka, samo ljudi razumeju sebe i način na koji je nastala njihova planeta i samo su ljudi otkrili atome od kojih smo sazdani."
  },
  {
    "id": 94,
    "text": "Naučnici su često vođeni intuicijom i subjektivnim osećanjima a ipak priznaju potrebu postojanja sledeće faze, a to je dokazivanje. Nauka funkcioniše u petlji koju čine opažanje, teorija i eksperiment. Postupak u petlji se ponavlja sve dok se teorija i empirijski dokazi ne usklade."
  },
  {
    "id": 95,
    "text": "On verovatno nije uzeo reprezentativni uzorak stanovništva i, nakon što su ga uvredili, nije okrenuo i drugi obraz jednoj polovini niti je drugoj uputio dobar desni kroše, a zatim prikupio podatke o efikasnosti dva različita pristupa."
  },
  {
    "id": 96,
    "text": "Neke veoma čudne ideje koje ponekad proističu iz prilično nepoznatih i neočekivanih izvora - ideje poput relativnosti i kvantne neodređenosti - brzo su postale prihvaćene uprkos tome što su se kosile s uobičajenim razmišljanjem, i to samo iz jednog razloga: uspešno su prošle proveru eksperimentima."
  },
  {
    "id": 97,
    "text": "Oni su to radili iz istog razloga iz kog je Vajnberg proučavao muone. Ljudi nisu kao druge životinje kad se radi o pitanjima o sopstvenom okruženju. Kad se nađe u novoj sredini, pacov će je neko vreme istraživati, napraviće mentalnu mapu, smestiti se na bezbedno mesto i prestati da je ispituje."
  },
  {
    "id": 98,
    "text": "Ali čovek će postavljati pitanja. Zašto sam ja u ovom kavezu? Kako sam tu dospeo? Gde mogu da dobijem pristojnu kafu? Ljudi izučavaju nauku zato što imaju nagon da saznaju kako se naši životi uklapaju u širu sliku svemira. To je jedna od ključnih osobina koje karakterišu čoveka."
  },
  {
    "id": 99,
    "text": "Iako je skoro podne, u prikolici je bilo mračno kao usred noći. Kimi je tako volela. Radila je noću i san joj je bio lak. Još u danima kad je bila na naslovnim stranama kad je bila u Vegasu, godinama je isprobavala zastore, venecijanere, zavese, žaluzine, poveze preko očiju, dok nije došla do kombinacije koja je ono sunce Nevade što žeže zaista sprečila da joj ometa san."
  },
  {
    "id": 100,
    "text": "Nije bilo ničega što bi Čon mogao da radi. Bar ničega što bi on želeo. Mogao je ode u spasioce, ali mu nije bilo do toga da sedi na visokoj stolici i gleda turiste kako razvijaju melanom. Penzionisani mornarički kapetan dao mu je šljaku da prodaje jahte, ali Čon nije umeo da prodaje i mrzeo je čamce, pa ni od toga ništa."
  }
]
